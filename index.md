# [](#header-1) Introduction to programming (spring 2020)
Наведені нижче лабораторні роботи - експеримент, що полягає у простій ідеї, що із студентським списуванням та небажанням самостійно виконувати завдання слід боротися не механічним збільшенням кількості варіантів завдань, а створенням декількох цікавих, справжніх, і, як наслідок, складних завдань, виконуючи які студенти зможуть а) відчувати що те, що вони роблять - реальне, а не дивні вправи без підгрунтя, б) при бажання проявити себе всередині завдання.

Від результату цього експерименту залежить доля цієї ідеї. Якщо на заняття будуть приноситись 10 копій однієї програми, а сама здача буде затягуватись до крайніх термінів - повернення примітивних, але індивідуальних завдань буде єдиним виходом. Якщо ж нетрівіальні завдання викличуть інтерес і бажання розбиратись в предметі - подібний підхід буде привнесено в інші предмети.

Пам'ятайте - не бійтесь підходити, писати в онлайні питання, самостійно розбиратись в темі. Це набагто краще ніж взяти код свого одногрупника і спробувати здати його під кінець пари у натовпі

### Загальні правила

1. Лабораторна робота - окремий вид завдання для студентів, який окрім задачі закріплення почутого на лекціях полягає у самостіній роботі по більш детальному та практичному вивченню певної теми. Тому, цілком можливі моменти, коли в лабораторних роботах даються на опрацювання моменти, що не розглядались детально на лекціях. Студент завжди має нагоду поставити своє питання стосовно завдання (або його виконання) на лекції, консультаціях, в онлайні у викладача. Якщо питання винесено у роботі у перелік необхідних знань, "ми цього ще не вивчали" не є вагомою підставою для уникання цього питання.
1. Нова система нарахування стипендій базується на рейтинговому списку студентів. Тому, заохочення до виконання додаткових, більш складних завдань у вигляді додаткових балів та чесне виставлення оцінки студенту по рівню його знань з роботи є правильним шляхом рейтингування студентів. Пам'ятайте - кожного разу коли ви прохаєте викладача поставити "на бал вище", коли ви до цього не готові, ви отримуєте нечесну перевагу над іншим студентом. Хочете більші бали - краще готуйте наступні завдання, виконуйте додаткові задачі.
1. Кожна робота має свій час виконання. Дозвіл здавати роботи протягом всього семестру призводить до великого ажіотажу перед сесією, коли навантажений викладач, не маючи змоги якісно оцінити виконання роботи, змушений перевіряти в день десятки робіт. Тому для кожної роботи передбачено час, в який вона можна буде оцінена в _максимум_ балів і час коли вона може бути оцінена в _якісь_ бали.
1. Кожна робота має варіанти, виконуючи один із варіантів, будьте готові отрмати теоретичні питання про будь-який - готувтаися слід за всією темою, а не тільки по власному варіанту.
